---
template: post
slug: how-to-start-on-autofarm
date: 2021-03-28T14:54:10.962Z
cover: "../images/autorfarm/cover.png"
title: เริ่มต้นเป็นชาวนา แบบขี้เกียจ ด้วย Pancakeswap + Autofarm
tags:
  - pancakeswap
  - defi
  - autofarm
categories:
  - pancakeswap
  - autofarm

---

**คำเตือน : ไม่ใช่คำแนะนำทางการเงิน การลงทุนในคริปโตมีความเสี่ยงสูงมาก**

ก่อนอ่านขอคนละหนึ่งแชร์ ( **ทำเสียงบัง** ) 

[ความเดิมตอนที่แล้ว](https://updatecoinnews.com/how-to-start-on-pancakeswap) ผมได้ทำการลงฟาร์มไป ก็สังเกตเห็นว่าเปอเซนในแต่ละฟาร์มนั้นได้น้อยมาก ครั้นจะย้ายฟาร์มไปหาที้เปิดใหม่นั้น เข้าไปแปปเดว APR ก็ร่วงอย่างรวดเร็ว เหมือนเราเอาน้ำมันราดลงไฟ มันพรึบขึ้นมาสักแปปก็หดลงไปแล้ว แสดงให้เห็นว่า ฟาร์มบนแพนเค้กสแวบ มีความไว้ใจได้ระดับหนึ่งเพราะมันสะท้อนความจริงออกมาเสมอ แต่ผมก็ยังมีความโลภอยู่ใน กมลสันดาลอยู่ครับ พยายามหาวิธีการแนวใหม่ที่จะมาเพิ่มผลตอบแทน

ครั้นจะไปหาฟาร์มทีอื่นมันก็ ไม่น่าไว้วางใจ

จะมีที่ไหนปลอดภัย ไปมากกว่าบนแพนเค้กอีกครับ

จนมาเจอตัว [Autofarm](https://autofarm.network/) ที่มีชื่ออ่านยากชวนให้ งงงวยว่า yield optimizer แต่ความหมายบ้านๆ เลยคือ ให้สมาร์ทคอนแทรคมันมาช่วยเก็บดอกมาทบต้นให้ โดยภายในแพลทฟอร์มก็มี อีโคโนมิค เป็นของตัวเองโดยจะแจกเหรียญให้ จึงเป็นที่มาของเป็นชาวนาแบบขี้เกียจ ที่ต้องมารีอินเวสเองเรื่อยๆ ระดับแบบทุกครึ่งชั่วโมง คงทำมือไม่ทัน และ คงขาดทุนค่าแก๊สไปแล้ว (ยกเว้นพอทใหญ่จริงๆ)

โดยมีข้อมูลเบื้องต้นดังนี้

Website : [https://autofarm.network/](https://autofarm.network/)

มีเงินที่ฝากอยู่ ( TVL ): $1.22 พันล้านเหรียญ

มี Governance Token :  $AUTO

เชนที่รองรับ : BSC,[Heco](https://www.hecochain.com/)( เชนของ Huobi ) 

![autofarm-หน้าหลัก](../images/autofarm/Untitled(0).png)

### มีฟาร์มอะไรที่น่าสนใจบ้าง

เริ่มจากโซนเมนูด้านบนให้มีฟิลเตอร์ตามประเภทของฟาร์ม

![autofarm-turbo-tab](../images/autofarm/Untitled(1).png)

เริ่มที่ฟาร์มแบบสเตเบิ้ลคอย โดยออโต้ฟาร์มจะเอาเงินไปลงต่อบน [วีนัส](http://venus.io/)

![autofarm-venus-vault](../images/autofarm/Untitled(2).png)

ฟาร์มที่เราคุ้นเคยจากบนแพนเค้กสแวบ

![autofarm-pancakeswap-vault](../images/autofarm/Untitled(3).png)

แจ่มแมว เลยคือเราสามารถฟาร์มบน Mirror ได้จากในออโต้ฟาร์มอีกด้วย (ฟาร์ทมาจากในแพนเค้ก)

![autofarm-mirror-farm](../images/autofarm/Untitled(4).png)

Goose อันนี้อย่าไปยุ่งกับมันคับ

![autofarm-goose-vault](../images/autofarm/Untitled(5).png)

### Turbo farm

เป็นฟาร์มประเภทที่ไม่ได้ผ่านการรีวิวจากทางทีมออโต้ฟาร์ม ทั้งหมดจะมาจาก [Kebab](https://kebabfinance.com/#/) จะมีการเก็บค่าธรรมเนียมที่สูงกว่า

![autofarm-kebab-farm](../images/autofarm/Untitled(6).png)

### ข้อดี-ข้อเสีย

มาดูข้อดีข้อเสียกันสักหน่อยครับ

ข้อดี

1. ไม่ต้องมานั่งกดรีอินเวสเอง
2. มีฟาร์มให้ลงหลากหลาย
3. ได้เหรียญของแพลทฟอร์มเพิ่ม

ข้อเสีย

1. มีค่าใช้จ่ายเพิ่มเติม
2. พูลที่แพลทฟอร์มเอาไปลงทุนต่อนั้นอาจโดนแฮค ทำให้เงินของเราหายไปด้วย

### การรักษามูลค่าของฟาร์ม

ความเสี่ยงอันดับหนึ่งของ ฟารมที่ไม่ใช่สเตเบิ้ลคอย คือ ราคาของเหรียญลดลง ทำให้มูลค่าของพอร์ตเราหายไป การป้องกันแบบง่ายๆ คือ ก่อนที่ผมจะลงฟาร์ม ก็ได้แบ่งเงินทุนส่วนหนึ่งนำไปชอต เพื่อเมื่อเหรียญราคาลดลง ผมจะได้เงินส่วนที่ชอตเข้ามาทดแทน เป็น zero sum game นะครับ เป้าหมายผมคือรักษามูลค่าของพอร์ตเท่านั้น ไม่ได้จะไปหวังเอากำไรจากฟิวเจอร์ แต่อย่างใด เพราะถ้าราคาเหรียญขึ้นก็จะนำกำไรมาเพิ่ม ชอตโพสิชั่น 

### ค่าใช้จ่ายต่างๆ

แน่นอนว่ามีค่าใช้จ่ายในการดำเนินงานของทางออโต้ฟาร์ม แน่นอนโดย รูปแบบค่าธรรมเนียม จะเป็นดังนี้:

1. Controller Fee (ค่าธรรมเนียมที่เกิดจากการจ่ายค่า gas ในการเก็บดอกมาทบต้น ): 0.2% – 0.5% (0.6% สำหรับ token ที่ไม่มีคู่แพร์)
2. เก็บเข้าระบบ AutoFarm (Treasury) : 0.5%
3. Vault Fee (ใช้เพื่อซื้อเหรียญ $AUTO กลับมาเผาทิ้ง ): 1.5%-2.5% , 3% สำหรับ turbo vaults
4. Entrance Fee (ค่าธรรมเนียมขาเข้า): <0.1%
5. Withdrawal Fee (ค่าธรรมเนียมขาออก):  ไม่เสียค่าใช้จ่าย

**หมายเหตุ** : โดย Controller Fee, Treasury, Vault Fee จะเก็บจากกำไรอีกทีหนึ่ง ส่วนขาเข้าเก็บเลย ทั้งนี้ ต้องดูตัวเลข แยกแต่ละ pool อีกครั้งหนึ่ง สามารถอ่านรายละเอียดเพิ่มเติมของค่าธรรมเนียมได้ [ที่นี่](https://autofarm.gitbook.io/autofarm-network/vaults/fees)

### ได้เวลาเลือกพูลกันแล้ว

ผมมาสะดุดตากับเหรียญเค้กด้านล่าง โดยฟาร์มนี้ตัวออโต้ฟารมเอาเงินของเรากลับไปลงที่พูลของแพนเค้ก ดังนั้นจึงได้คะแนนเรื่องความปลอดภัยไป แถมผลตอบแทนก็สูงกว่าเท่าตัวเพราะมันเก็บดอกทบต้นให้บ่อยมาก การลงแค่เหรียญเดียวทำให้เราประหยัดต้นทุนในการวางชอร์ต

![pancakeswap-syrup-pool](../images/autofarm/Untitled(7).png)

ว่าแล้วก็ลงฟารมกันเลย

ก่อนอื่นเรามาดูรายละเอียดของฟาร์มและตัวเลขสำหรับการดำเนิการต่างๆ ที่ Autofarm จะทำให้เรา 

**Vault Details**

Asset:[CAKE](https://pancakeswap.info/token/0x0e09fabb73bd3ade0a17ecc321fd13a19e81ce82) ($16.43) - ชื่อเหรียญที่จะลง

AUTO multiplier: 2.00x - จำนวนรีวอร์ดของเหรียญ AUTO ที่จะแจก

Type: auto-compounding  - เอาดอกมาทบต้น

Farm name: PCS - ชื่อย่อของ แพนเค้กสวอบ

Farm contract: [view](https://bscscan.com/address/0x73feaa1eE314F8c655E354234017bE2193C9E24E) - ลิงค์ไปดูคอนแทรคของฟาร์ม

Vault contract: [view](https://bscscan.com/address/0x1004a537A1C39EE9D38110bFe3042627C2cD5BBE) - ลิงค์ไปดูคอนแทรคของตัวที่ทำหน้าที่เก็บดอกมาทบต้น

**APY Calculations ( การคำนวนดอกเบี้ยแบบทบต้น )**

Farm APR: 112.7% (0.31% daily) - เปอร์เซนต์แบบไม่ทบต้นของ Pancakeswap Syrup pool

Optimal compounds per year: 14,955 - จำนวนครั้งที่จะนำดอกมาทบต้นให้ต่อปี เฉลี่ยแล้ว  (( 14,955 / 365 ) / 24 ) / 60 = ทุกๆ 35 นาที

Farm APY: 201.1% - ดอกเบี้ยคำนวนแบบดอกทบต้น 

AUTO APR: 12.1% (0.03% daily) - จำนวนเหรียญ AUTO

Total APY: 213.1% - บวกรีวอร์ดที่ได้จากแพนเค้กและเหรียญ AUTO

![autofarm-pancake-vault](../images/autofarm/Untitled(8).png)

ขั้นแรกก็ต้องฝากเหรียญเข้าไป

![deposit-cake-token](../images/autofarm/Untitled(9).png)

เสียค่าธรรมเนียม จากการฝาก 0.16$ (4 บาท)

![fee-showdown](../images/autofarm/Untitled(10).png)

เรียบร้อยครับเหรียญเข้าไปอยู่ในออโตฟาร์มแล้ว

![deposit-success](../images/autofarm/Untitled(11).png)

### การนำไปรีอินเวสต่อ

ในกรณีที่ได้เหรียญออโต้เยอะๆ เอาไปฟาร์มต่อคู่กับ BNB บนตัวออโต้เอง โดยไม่เสียค่าดำเนินการใดๆ นอกจากค่าธรรมเนียมตอนฝากกับถอนครับ

![auto-token-vault](../images/autofarm/Untitled(12).png)

เมื่อเข้าไปดูใน [yieldwatch](https://www.yieldwatch.net/) จะเห็นว่ากำไรติดลบนะครับเพราะเขาจะเอากำไรมาหักค่าแรกเข้าก่อนเลย

### สรุป

ตอนนี้เราก็รู้จักออโต้ฟาร์มไปแบบคร่าวๆแล้วนะครับ ตอนหน้า เราจะเก็บกำไรไปขายเป็นสเตเบิ้ลคอย เพื่อรักษากำไร แล้วนำกลับมาฝากในฟาร์มของวีนัส บนออโตฟา์รมอีกเป็นดอกแบบ inception เลยครับ 

**หมายเหตุ** : ฟาร์มนี้ระเบิดไปแล้วสาเหตุราคาเค้กพุ่งขึ้นไปสูงมาก

ท้ายสุดผมทำ [เทเลแกรมบอท](https://t.me/updatecoinnews_notify) 🤖🤖  เพื่ออัพเดทข่าวสารที่ไม่เหมือนใคร อยากให้ทุกคนไปกดติดตามด้วยครับ โดยทางบอทจะอัพเดท

- อีลอนทวีตเกี่ยวกับ ₿itCoin และ Doge🐕
- มีการโอน Bitcoin สะสมเกิน 10000 เข้า Binance ในรอบ 1 วัน.
- ถ้า Binance ทวีตบอกว่าจะลิสเหรียญใหม่.
- ถ้า NBA top shot ทวีตว่าจะปล่อยแพคใหม่.
- ถ้า Pancakeswap ทวีตว่าจะเปิดฟาร์มใหม่ (เผื่อใครจะเข้าโหมดซิ่ง).

จิ้มไปเลยครับ แต่ต้องลงเทเลแกรมก่อนนะครับ 🚀🚀
